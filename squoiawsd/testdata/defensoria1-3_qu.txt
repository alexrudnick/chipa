¿Imataq Amachakuq, Defensoria del Pueblo nisqa?
Llaqta Amachaq Wasi, Defensoria del Pueblo nisqaqa, kikinmanta llamkaynin qispichiqmi. 
Payqa 1993 watapi Hatun Kamachikuy ukupim paqarimurqa. Kay wasiqa lluqsimurqa runakunapa, llaqtakunapa derechunkuna allin qawasqa kananpaq, sayapakunanpaq; hinallataq estado nisqapa llamkayninkunata qatipananpaq. 
Kay llaqta amachaq wasipiqa Defensora nisqam umanchan, paytaqmi kamachikuq. 
Paytam Congreso nisqapi pichqa watapaq akllanku, chaypaqmi sapa kimsa congresistamanta, iskay sayapakunanku. 
Defensora llamkaynin ukupi imamantapas rimarisqanmantaqa poder judicialpas, mayqan institucionpas, manam yaykupakunkumanchu. 
Kikinmanta puriqmi kanan, Hatun Kamachikuy Constitución nisqanmanhina, kikin Defensoriapa Ley Organica, nisqanmanhina. 
Defensoría del Pueblo nisqapa llamkayninqa, juezpa utaq fiscalpa llamkayninkunamantaqa, huk niraqmi, manam atinmanchu multakuna churayta, nitaq pitapas wichqachiyta. 
Defensoriapa rimariyninmanta allinta yuyaymanakuspam: kamachikuqkuna, gobierno oficinakuna, llapallanchik, llaqtapa derechunkunata chaninchachinanchik.

Llaqtaman sayapakuq - Beatriz Merino
Doctora Beatriz Merinotam Congreso de la República del Perú, Defensora del Pueblo nisqa kananpaq akllarqa, iskay chunka isqunniyuq punchaw septiembre killapi 2,005 watapi, chaypim payman sayapakurqaku isqun chunka iskayniyuq congresistakuna tukuy niraq partidukunamanta. 
Chay hatun llamkaypim, pichqa wata huntachinankama kanqa. 	
Defensora kaynin juramentasqan punchawmi (chunka pichqayuq punchaw noviembre killapi, 2,005 watapi), Doctora Beatriz Merino, kikin kamachikurqa llaqtapa allinninpi llamkananpaq: Yakuyuq kanankupaq, hinallataq pi kasqaku chiqap documentupi rikurinanpaq. 
Chaymantapas, kamachikurqam programas de asistencia social nisqakunata, qawarispa qatipananpaq. 
Manaraq Defensoria nisqa wasiman yaykuchkaspam, Doctora Beatriz Merino Banco Mundial nisqalpi llamkapakurqa, Especialista Senior en el área de Sector Público nisqapi. 
Chaypim rurarqa: Administración y Política Tributaria nisqa, Modernización del Estado nisqa, chaymanta Fortalecimiento de los Congresos para América Latina nisqa llamkaykunata. 
Estadupaq llamkayninkuna
2,003 watapi, juniomanta diciembre killakamam Doctora Beatriz Merinoqa, Presidenta del Consejo de Ministros de la República del Perú nisqa karqa. 
Payllaraqmi warmi kayninpi, chay hatun llamkaypi karqa kay Perú suyunchikpi, hinallataq América Latina suyukunapi. 
Chaymanta pacham allintapuni qispichirqa Reforma Tributaria nisqata, chaypaqmi uyachirqa iskay chunka pusaqniyuq tributaria nisqamanta leykunata.
2,001 watamanta pacham Superintendente Nacional de la Superintendencia Nacional de la Administración Tributaria (SUNAT), nisqapi llamkarqa. 
Chaypim aswan allinta puririchirqa impuesto nisqakuna huñuyta. 
Chayhina llamkasqanpim, iskay qatinasqa wata, SUNAT nisqa riqsisqa karqa, aswan allin llamkaq oficina kayninpi, privado oficinakunatapas llallispa/atipaspa. 
Superintendente Nacional de Aduanas, llamkayninpim umancharqa, SUNAT, hinallataq ADUANAS chanin kuskanchanakuyninta. 
Chaymi aswan chanin huñunakuy karqa, kay Perú suyunchikpi, hawa suyukunapas yachapakunankupaqhina.
Ñawpaqqa, akllasqataqmi karqa, iskay kuti congresista kananpaq (1995-2000), hinallataqmi Senadora de la República karqa (1990-1992).
Privado llamkaykuna rurasqan: Chanin yachayninmanhinam, allin llamkayta qispichirqa, corporación multinacional Procter & Gamble, nisqapi. 
Chaypim kay ruraykunata umancharqa: Asuntos Legales, Comercio Internacional y Asuntos Corporativos, hinallataq Asuntos Ambientales, llamkaykunata. 
2,000 watamanta, 2,001 watakamam umancharqa Maestría de Tributación y Política Fiscal, nisqata Universidad de Lima Hatun Yachay Wasipi.
Manaraq Defensora del Pueblo kachkaptinmi Doctora Beatriz Merino yanapakurqa "Diálogo Interamericano", nisqapi. 
Kay llamkaymi rurakun Estados Unidos, hatun suyupi.
Rurasqankuna riqsichiy
%% La Defensora del Pueblo es reconocida como líder de opinión nacional y continental por sus contribuciones de carácter tributario, fiscal, empresarial, económico, educativo, ambiental y en favor de la mujer. 
%% Es autora de los libros La mujer peruana en la legislación del siglo XX y Matrimonio y violación: el debate del Artículo 178° del Código Penal Peruano. 
Hatun yachay wasikunapi yachayninkuna
Amachakuq Beatriz Merinom abogada qispisqa karqa 1,970 watapi, San Marcos Hatun Yachay Wasipi. 
1,972 watapim chaskirqa Diploma en el Programa Internacional de Tributación en la London School of Economics, nisqapi. 
Chaytam ayparqa, San Marcos Hatun Yachay Wasimanta "Mariano Ignacio Prado" becayuq kaspa. 
1,977 watapiñataqmi qispisqa karqa "Master en Derecho por la Universidad de Harvard Yachay Wasipi Fulbright" nisqapi beca hurqusqanrayku.
Yachayninkunapi riqsisqa kaynin
2,003 watapim Federico Villareal Hatun Yachay Wasi haywarqa Doctorado Honoris Causa, nisqata. 
Chay watallataqmi hina kaq riqsikuyta haywarqa Universidad Particular de Chiclayo, Hatun Yachay Wasi. 
Chanin yachayninmanhinam Doctora Beatriz Merino qayasqa karqa hatun huñunakuykunaman, yachayniyuq pura rimarinankupaq, hinaspapas yanaparqataqmi yachayninwan, suyukunapa kamachiqninkunata.
Profesional llamkayninpi riqsisqa kaynin
Doctora Beatriz Merinoqa ancha riqsisqam chanin llamkasqanpi. 
2,004 watapim Estados Unidos llaqtapi Centro de Derecho Americano e Internacional, kay riqsikuyta haywarqa: Premio Internacional al Liderazgo Robert G. Storey, nisqata. 
2,003 watapiñataqmi, República Federativa del Brasil kay riqsikuykunata haywarqa: Orden Cruzeiro do Sul, en el Grado de Gran Cruz, nisqata. 
Chaskirqataqmi Orden del Mérito de la Policía Nacional del Perú en el Grado de Gran Cruz, el Premio María Elena Moyano del Ministerio de la Mujer y el Desarrollo Social, la Medalla de la Organización "Mujeres del Vaso de Leche del Perú", y el Premio OWIT Perú a la Mujer del Año, nisqakunata.
1,999 watapim Municipalidad de Miraflores sutincharqa "Mujer del Año", warmi kayninpi ancha allin llamkayninrayku, hinallataq política ukupi rimarisqanmanta, warmipa derechon sayapakusqanmanta. 
Ñawpaqtam riqsisqataq karqa Procter & Gamble llamkayninpi, tiksi muyuntinpi iskay chunka pichqayuq waranqa gerentekunapa hatipakunankupaq hina allin rurayninmanta.

Imakunatataq rurayta atinman
Defensoriapa Ley Orgánica, nisqam kayhinata nin: 
Chiqap maskay 
Defensoría del Pueblo nisqaqa, atinmanmi imamantapas chiqap maskay qallarichiyta; kikinmantapas utaq pipas mañakuptin. 
Chaynaspanmi Defensoria amachawanchik Estadomantapacha, pipas derechunchikta sarunchayta munaptin. 
Utqayllataqmi chiqap maskaymi qallarinan, achka runapa derechunku usuchisqa kaptinqa. 
Hatun Ruraykunamanta, Willakuq Qillqakuna
Amachakuq, Defensoría del Pueblo nisqa Wasim llamkayninkunamanta atún willakuykunata qillqan, chaypam sutin informes defensoriales nisqa. 
Hinaspapas, sapa watataqmi Congreso nisqaman tukuy ima llamkasqanmanta willakuyta atinan. 
Procesos Constitucionales nisqapi Llamkaykunapi Yanapakuy
Runakunapa derechunkuna amachakuypim, Defensoría del Pueblo nisqa, kaykunata ruran: Procesos constitucionales de amparo, hábeas corpus, hábeas data, acción de inconstitucionalidad, acción popular nisqata; hinallataq, acción de cumplimiento nisqata. 
Hinaspapas, Defensoriaqa rimarillantaqmi, Tribunal Constitucional, pikunapas sasachakuypi kaqkuna mañakuptinku.
Procedimientos Administrativos nisqakunata puririchiy 
Amachakuq Wasi, Defensora del Pueblo sutiyuqqa imay mana procedimiento administrativo nisqakunata qallarichinmanmi, hinallataqmi yanapakunman chay hina llamkaykunapi, kikinmantapas utaq hukkuna mañakuptinpas. 
Ichaqa tukuy ima qawarisqanmantaqa, manam pimanpas willakuyta atinmanchu. 
Tukuy kay llamkaykunaqa, runakunapa derechosninkuna amachasqa kanallanpaqmi. 
Iniciativa Legislativa nisqa, ruray
Defensoría del Pueblo nisqaqa, musuq kamachikuykuna lluqsimunanpaqmi proyecto de ley nisqakunata Congresuman chayachiyta atinman, chaymi chay iniciativa legislativa sutiyuq. 
Huk hawa suyukunawan rimanakuspa huñunakuy, Derechos Humanos qillqakunata chiqirichinapaq
Amachakuq Wasi, Defensora del Pueblo nisqaqa atinmanmi hawa suyukunawan tratado nisqakuna qillqayta, chaymanhina Derechos Humanos nisqakuna allin qawasqa kananpaq. 
Chaymantapas qawarinanmi kay Perú suyunchikpi, kamachikuykuna tratado rimarisqanmanhina, derechuskuna allin chaninchasqa kanankupaq.
Institucional nisqa, rimariykuna
Llapa runakunapa sutinpi rimarispam, Defensoría del Pueblo nisqaqa llapanchikpa derechunchikkunata amachakun. 
Tantiyasqanmanhinam rimariyta atinman, imapas mana allin kaptin. 
Kay rimaykunam rurakun llapa llaqta runapa qayllanpi, allinta uyarispa, derechos humanos nisqapa sutinpi llamkayta ama qunqanankupaq, democracia allinta sapichakunanpaq. 
Institucional nisqa, kamachikuykuna ruray
Defensora del Pueblo nisqam kamachikuykunata qispichin, chaymanhina llamkayninta puririchinanpaq.
